La settimana della DevFest Together è finalmente giunta: online è possibile dare uno sguardo a tutti gli speakers che prenderanno parte alla due giorni di conferenza.<br/>Per conoscere meglio alcuni speakers, abbiamo previsto una breve intervista ad alcuni speaker, che vi permetterà di conoscerli meglio.<br/>Il primo che incontriamo è <a href=\"https://www.linkedin.com/in/eliabellussi/\">Elia Bellussi</a>, presente nella traccia _**"Soft Skill"**_ di **Domenica 3 Maggio**. Appassionato di innovazione e tecnologia, nel mondo della consulenza da oltre 9 anni, che ha appena finito un "Dual Degree" con un **Master of Business Administration e un MSc of Disruptive Innovation**. Oltre a tutto questo è il Fondatore del Museo Piemontese dell’Informatica e di CoderDojo Torino è socio di Impact Hub Torino, di Impact Angels Italia e del Club Dirigenti di Informatica di Torino.<br/><br/>**Ciao Elia, e benvenuto alla DevFest Together! Sei stato selezionato per il talk dal titolo "Design Thinking un approccio agile allo sviluppo del prodotto". Di cosa parlerai?**_Sempre più le aziende, in particolare in ambito IT, stanno muovendo i primi passi nel mondo dell’empirismo. Termini come agile e scrum sono consolidati e sono sorte certificazioni professionalizzanti. Il design thinking ricade in questo tipo di approccio. Storicamente è nato alla Scuola di Design dell’Università di Stanford, una delle più importanti e innovative università al mondo. Durante la sessione, mi preoccuperò di coprire anche parte della sua storia per coloro che fossero interessati anche a questi aspetti ma quanto deve essere chiaro è il processo che viene applicato. Potrete notare molte similitudini. Ne sono certo._<br/>**Perché è importante il Design Thinking?**_C’è chi mi ha detto che sembrano strategie di marketing, chi mi ha detto che si tratta di qualcosa troppo aleatorio. Io ho avuto modo di provarlo e di comprenderne le specifiche. Il marketing fa parte della sua essenza, sicuramente, perché bisogna comprendere il "cliente" ma il design thinking non si ferma all’analisi del mercato in cui il prodotto andrà a collocarsi. Si tratta di uno splendido strumento che aiuta il product manager a realizzare un prodotto o un servizio secondo un processo ricorsivo di perfezionamento, dall’analisi del mercato, ovviamente, alla realizzazione di prototipi, per verificare l’efficacia e l’utilità del risultato, fino alla realizzazione finale. Il fattore che credo sia il più importante, è proprio legato all’empirismo. Si procede in un flusso costante di verifica ed adattamento per evitare dispersione e perdita di tempo così da essere più produttivi._<br/>**I tuoi ultimi 3 anni sono stati molto movimenti: raccontaci l'esperienza che hai vissuto.**_Nel 2017 ho pensato di dare una svolta alla mia vita. Non avevo mai fatto un’esperienza di vita all’estero e volevo dare un impulso anche alla mia carriera. Da tempo pensavo d’iscrivermi ad un MBA e da sempre volevo dedicarmi a tempo pieno all’innovazione. Dopo una ricerca di alcuni mesi ho seguito i processi di iscrizione presso alcune business school tra le più innovative e che offrissero percorsi legati alla mia passione. Alla fine sono stato selezionato dalla HULT, che offre un programma di dual degree. Questo avrebbe significato poter ottenere un MBA ed un MSc in un tempo ridotto, così da poter tornare presto nel mondo del lavoro. Per conseguire l’MBA ho vissuto a Londra per nove mesi, seguiti da un mese a Dubai e un mese a Shanghai. Tutte città fortemente innovative e grazie alle quali ho potuto approcciare diverse culture e imparare ad interagire con esse. In seguito ho vissuto altri sei mesi a San Francisco, per il secondo master. Anche qui il mondo dell’innovazione è in fermento più che mai. Legato specialmente al mondo dell’informatica, da cui provengo. L’esperienza è stata indimenticabile. Due o tre giorni a settimana frequentavo meetup o eventi organizzati da aziende, università e consolati._<br/>_Se il percorso formativo, da un lato, mi ha fatto approfondire tematiche come fintech, data strategy, leading digital innovation e open innovation, dall’altro ho potuto accrescere il network di contatti in quel mondo, frequentando persone nel mondo del venture capitalism, delle startup o del corporate, entrando in contatto e diventando amico di molti di loro: con alcuni ci si sente periodicamente, ci si scambia idee o contatti. Ora le mie competenze non sono più limitate al mondo dell’informatica ma anche della finanza, dell’energia e della produzione._<br/><br/>**Articolo completo pubblicato su [LinkedIn](https://www.linkedin.com/pulse/DevFest-together-coffee-break-con-gli-speakers-giovanni-forlastro/) da Gianni Forlastro **